מאיה! פתרת את האתגר! תמיד האמנתי בך ;)
לצערי לא כל מה שרציתי לעשות לכבוד יום ההולדת שלך יכולתי לממש. עוברים עלינו זמנים הזויים בקטע בלתי נתפס, ובאיזה בדיחה גרועה של הגורל את נאלצת לבלות את היום הזה לבד. תכלס באסה גדול, אבל שיהיה לך ברור שברגע שאת יוצאת משם, מיד אחרי חיבוק עצום, אנחנו נכפר על היום שאיבדנו. ובינתיים, החלטתי לכתוב לך אתגר (גל עזר!). זה נכון שיצא לך לעשות הרבה כאלה לאחרונה, בחיפושי העבודה שלך, אבל אני מקווה שהאתגר הזה היה מיוחד בעיניך, כי הוא נתפר במיוחד בשבילך.
ובכל מקרה, בחיים כמו בחיים תוכניות משתנות. לנו זה כבר לא חדש, כנראה שכבר התרגלנו. כמה פעמים שדמיינתי אותך כבר מתחילה ללמוד השנה, או עוברת לעבוד באיזה צוות ח"ח מסווג של מטריקס, או פורשת כדי לפחות את מסעדת המג'דרה הראשונה בישראל (לא באמת). כמה פעמים אמרתי לך "מאיה זאת הדירה! אנחנו חותמות פה ופה נגור", ובסוף התוכניות משתנות. אני מאמינה שהכל היה לטובה.
אז נכון, כרגע אנחנו לא בטוח יודעת איפה נגור… אבל אני יודעת שאנחנו יחד בזה. מחפשות יחד, מסכימות או מתווכחות יחד, וצוחקות על בעלי דירה פלופים יחד. גם כשלא הכל תמיד קל, אנחנו יכולות לדבר על הכל ולפתור כל בעיה. לא יכולתי לבקש שותפה טובה יותר ממך, ואני ממש שמחה שאנחנו עושות את זה. 
היה לי ממש כיף איתך בתקופה האחרונה שהעברנו בדירה. אמנם רק כמה חודשים אבל היה לי נחמד שהיינו יושבים יחד לארוחת ערב וכל אחד מספר על היום שלו, או רואים ביחד סרט.
ובקיצור, מה שאני מנסה להגיד זה שאני אוהבת אותך המון! את חברה ממש טובה, משקיעה ודואגת, ובכללי בנאדם מוצלח באופן בולט. הלב שלך זהב, הציפורניים שלך ג'ל והחיוך שלך מאיר כל חדר. את כל כך מצחיקה וחברותית, וכולם אוהבים אותך בזכות מי שאת. וזה מדהים, איכשהו את מוצאת חברים בכל מקום ובכל אינטראקציה. מלבד זה, אין שום ספק שאת בחורה אינטליגנטית ומוצלחת, ואני מצפה כבר לראות לאיזה מקומות מדהימים את תגיעי בחייך.
אז שיהיה המון מזל טוב! תמשיכי להיות מקסימה כמו שאת! שתהיה שנה מאוד מלמדת ומקדמת בכל התחומים, ושתשתני רק כי רצית להשתפר. אני מאחלת לך שלמרות ההגבלות שיש עלינו עכשיו בגלל הקורונה, תצליחי לנצל את השנה הזאת ולהשיג את המיטב מהכל. שתכירי הרבה אנשים חדשים ותחווי הרבה חוויות. ובכל מקרה, אני כאן תמיד לשמוע על הכל - הטוב או הרע.
שתהיה לך שנה משמעותית ומוצלחת!
אוהבת מלא,
עמית
